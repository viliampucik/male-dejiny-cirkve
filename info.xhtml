<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Malé dějiny církve</title>
</head>

<body>

  <h1>August Franzen - Malé dějiny církve</h1>

  <p><strong>TŘETÍ, DOPLNĚNÉ A ROZŠÍŘENÉ VYDANÍ</strong></p>

  <p>Vzhledem k mnoha historickým okolnostem, které jsou součástí života církve, je téma církevních dějin ožehavé, a je proto velmi nesnadné zachovat vyváženost při výkladu tématu a současně mít ohled na ty čtenáře, kteří budou mít na dějinnou otázku různé názory. Publikace Augusta Franzena přináší koncentrovaný a odborně fundovaný přehled dějin katolické církve na pozadí obecné politické, sociální a duchovně kulturní situace od dob vzniku Nového zákona až po dnešní problémy světové církve. Přínos knihy je mimo jiné v skutečně čtivém literárním vyjádření, které je stručné, ale současně obsažné a srozumitelné. Autor se nevyhýbá ani tématům, která jistě nejsou pro církev příjemná, zachycuje pravdivě její problémy, historické omyly i hříšnost jejích představitelů. <i>Malé dějiny církve</i> se často čtou jako historický román, a nejsou tedy určeny jen pro odborníky.</p>

  <p>Nynější české vydaní je aktualizováno podle německého originálu, který vyšel v nakladatelství Herder v roce 2005 už ve 24. vydání, jež je rozšířeno o dvě nové kapitoly, jejichž autorem je Roland Frőhlich. Ten pokračuje ve výkladu církevních dějin od 2 vatikánského koncilu až po volbu papeže Benedikta XVI.</p>

  <p>Pro českého čtenáře doplnil překladatel tohoto díla, historik profesor Bedřich Smekal, původní text základními fakty z církevních dějin slovanských a českých.</p>

  <p>Kniha je určena studentům středních škol, zvláště těm, kteří se připravují na další studium humanitních oborů nebo teologie, studentům vyšších a vysokých škol humanitně nebo teologicky zaměřených, učitelům, duchovním všech církví a dalším čtenářům se zájmem o dějiny.</p>

  <p><b>August Franzen</b> (1912-1972) byl profesorem teologie a církevních dějin na univerzitě v Bonnu a ve Freiburgu.</p>

  <p><b>Roland Frőhlich</b> (1937) je profesorem církevních dějin a autorem mnoha populárních knih o historii církve. Česky vyšla jeho kniha <i>Dva tisíce let dějin církve</i> (1999).</p>

</body>

</html>