<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Malé dějiny církve</title>
</head>

<body>

  <h1>Předmluva</h1>

  <p>„Malé církevní dějiny” nemohou obsáhnout všechno. Nutně se musí omezovat, a proto vybírat z velkého množství látky. Výběr je však vždy subjektivní. Vždycky je možné se ptát, proč se o jedné události pojednává, kdežto jiná je opomenuta. Autor ujišťuje, že nepostupoval libovolně. Šlo mu především o to, aby při líčení dějin církve vystoupily jejich velké historické a teologické linie. Snažil se aktuální otázky zpracovat vždy podle nejnovějšího stavu vědy. V církevních dějinách nic není „tabu”. Takzvané „ožehavé problémy” se neobcházejí, ale probírají obzvlášť pečlivě. Jsou ovšem složité, takže jim není možno porozumět bez hlubšího pohledu na dobové historické pozadí. Jen naprostá historická pravda vede k plnému poznání a správnému posouzení například konstantinovského obratu, inkvizice, Husova procesu, Savonaroly a Alexandra VI., událostí reformace a postavení katolické církve v německé Třetí říši. Tady je možno pouze varovat před ukvapenou a povrchní kritikou.</p>

  <p><i>Jinak odkazuji na obsáhlejší příručky církevních dějin a na odbornou bibliografii. Tam najde každý zájemce díla, která mu poskytnou orientaci v jednotlivých otázkách.</i></p>

  <p><i>A. Franzen</i></p>

</body>

</html>